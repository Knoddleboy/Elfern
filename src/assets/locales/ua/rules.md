# Elfern

_Elfern_ — стара карткова гра з Німеччини. Німецькою слово _«elfern»_ перекладається як _«making eleven»_ або _«робити одинадцять»_, що описує мінімальний цільовий бал для виграшу роздачі – 11 очок.

Гра розрахована на двох гравців і традиційно в ній використовується класична колода без шісток. Розташування карт у колоді (від найбільшої до найменшої): **туз, король, дама, валет, 10, 9, 8, 7**.

> #### Найбільш важливими є карти від туза до 10 (так звані **_онери_**) – саме за них зараховуються очки: 1 очко за 1 онер.

## Мета гри

---

Метою гри є набрати якомога більшу кількість онерів.

> Мінімум для перемоги – 11 онерів.

Таким чином, після того, як кожен хабар був зіграний, гравці переглядають карти, які їм вдалося вловити під час роздачі та рахують скільки балів вони заробили (див. Підрахунок балів).

## Хід гри

---

На початку гри жеребкуванням обирається круп'є. Кожної наступної партії він змінюється по черзі.

Круп'є роздає кожному гравцю три рази по 2 карти. Решта карт утворює **_талон_**, з якого гравці будуть брати карти. Талон кладеться сорочкою вгору.

Перший хід робить **_форхенд_** (супротивник круп'є): викладає бажану карту. Його супротивний має покласти карту такої ж масті, але вищого рангу. Якщо карти такої масті немає – він може покласти будь-яку карту. **_Хабар_** (початкова та знесена на неї карта) виграє гравець вищої карти провідної масті. Після кожного хабара кожному гравцю необхідно добрати по одній карті з талону.

> Після того як талон закінчився, на вихожену карту **необхідно** класти карту **тієї ж масті**. Таким чином, гра триває поки у гравцій є необхідні карти.
>
> ### Зауваження
>
> Хоча **туз** – найстарша карта, її можна побити **7** тієї ж масті.

## Підрахунок балів

---

Якщо будь-якому гравцеві вдається набрати

-   11 або більше онерів, вважається, що він виграв роздачу _(або одну партію)_ і отримує _1 бал_;
-   15, 16, 17, 18 або 19 онерів – виграє подвійну роздачу _(дві партії або **шнайдер**)_ і отримує _2 бали_;
-   20 онерів – виграє потрійну роздачу _(три партії або **шварц**)_ і отримує _3 бали_.

> Якщо обидва гравці виграють по 10 онерів під час роздачі, вважається, що в цій роздачі немає переможця _(**штендер**)_.

Після встановленої кількості часу або кількості ігор (раундів) гравець, який набрав найбільшу кількість балів оголошується переможцем гри.
